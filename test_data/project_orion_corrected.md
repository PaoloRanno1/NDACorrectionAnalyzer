­**VERTROUWELIJK**

Strada Partners I

N. De Poorter; F. Forton; B. Tonies

Frankrijklei 106\
2000 Antwerpen, België

> GEHEIMHOUDINGSVERKLARING

Geachte heer De Poorter, heer Forton, heer Tonies,

U heeft (namens Strada Partners I (hierna: "Ontvanger") aangegeven
informatie te willen ontvangen met betrekking tot de onderneming met de
profielnaam "Project Orion" (hierna: "de Onderneming").

Wij treden op in opdracht van de aanbieder van deze onderneming.

Ontvanger wenst eventueel met de aanbieder besprekingen aan te gaan,
wellicht gevolgd door onderhandelingen, over de gehele of gedeeltelijke
verkoop van de aangeboden Onderneming (hierna: de "Transactie"). Wij
zijn bereid om namens de aanbieder aan Ontvanger Informatie te
verstrekken betreffende de aangeboden Onderneming mits Ontvanger zich
bereid verklaart daarover geheimhouding te betrachten op de wijze als
hieronder is aangegeven.

Als 'Informatie' zal worden beschouwd: alle informatie en gegevens,
ongeacht in welke vorm deze zijn verstrekt (mondeling, schriftelijk
en/of elektronisch), zoals gegevens over accountantsrapporten, analyses
en vooruitzichten als ook de wetenschap dat de Onderneming te koop is.

Ontvanger verklaart de Informatie vertrouwelijk te behandelen, dat wil
zeggen, geheim te zullen houden met inachtneming van hetgeen overigens
in deze brief is beschreven.

Deze Informatie zal niet voor andere doeleinden worden gebruikt dan ter
oriëntatie ten aanzien van de (voorgenomen) Transactie. Ontvanger zal de
Informatie, tenzij andersluidende schriftelijke toestemming van de
aanbieder en/of de Onderneming is verkregen, alleen ter beschikking
stellen aan die personen die over de Informatie dienen te beschikken in
het kader van (de advisering ten aanzien van) de Transactie. Ontvanger
zal ervoor zorgdragen en staat ervoor in dat deze personen de Informatie
vertrouwelijk zullen behandelen, dat wil zeggen, geheim zullen houden
met inachtneming van hetgeen overigens in deze brief is beschreven.

De verplichting tot geheimhouding is niet van toepassing:

a.  voor zover Ontvanger de Informatie aan (een) derde(n) dient te
    verstrekken op grond van een wettelijke regeling of een juridische
    procedure;

b.  indien aanbieder en/of de Onderneming Ontvanger schriftelijk bericht
    dat Ontvanger is ontslagen van haar verplichting om de Informatie
    geheim te houden;

c.  indien de aan Ontvanger verstrekte Informatie door aanbieder en/of
    de Onderneming expliciet als niet of niet langer vertrouwelijk is
    aangemerkt;

d.  voor zover het Informatie betreft waarvan Ontvanger onomstotelijk
    aantoont dat die Informatie:

    i.  reeds aan Ontvanger bekend was voor de datum van het voor
        akkoord ondertekenen van deze brief;

    ii. ter kennis van het publieke domein is gekomen c.q. van algemene
        bekendheid is, anders dan door niet-nakoming door Ontvanger (of
        een door Ontvanger ingeschakelde derde) van het bepaalde in deze
        brief;

    iii. aan Ontvanger ter kennis is gekomen uit een andere bron dan
         aanbieder en/of de Onderneming en het Ontvanger niet bekend was
         dat hierdoor werd gehandeld in strijd met een
         geheimhoudingsverplichting van deze bron ten opzichte van de
         onderneming en/of aanbieder;

    iv. door Ontvanger zelf is ontwikkeld dan wel is samengesteld, los
        van de Informatie zoals verstrekt door aanbieder en/of de
        Onderneming.

Deze brief bevat direct noch indirect, een aanbieding, noch een verzoek
tot het doen van enig aanbod inzake de Transactie (of tot financiering
of deelname daaraan).

Indien de besprekingen tussen Ontvanger en (de aanbieder van) de
Onderneming een einde hebben genomen c.q. de Transactie met Ontvanger
niet tot stand komt, zal Ontvanger de Informatie terstond vernietigen en
eventuele toegezonden hard copies aan aanbieder retourneren, met
inbegrip van gemaakte kopieën [++, behalve deze die bewaard mogen
blijven voor audit of compliance doeleinden of dewelke bewaard worden
door automatische archiverings- of back-up procedures.]{.mark}++ Deze
geheimhoudingsverplichting voor Ontvanger blijft van kracht gedurende
een periode van twee (2) jaar na ondertekening van deze
geheimhoudingsverklaring.

Ontvanger verklaart tevens, mede namens de aan Ontvanger (in)direct
gelieerde vennootschappen, zich gedurende een periode van twee (2) jaar
na ondertekening van deze geheimhoudingsverklaring te zullen onthouden
van het benaderen van personen die werkzaam zijn bij de Onderneming
teneinde deze personen ertoe te bewegen hun dienstverband met de
Onderneming te beëindigen en van het verlenen van diensten en/of het
leveren van goederen aan relaties van de aanbieder en/of de Onderneming
voor zover deze nog geen relatie van Ontvanger was op moment van
ondertekening.++ [Dit belet de Ontvanger echter niet om algemene
searches uit te voeren naar werknemers door gebruik te maken van
advertenties in de media, niet specifiek gericht op de werknemers van de
Onderneming, of om werknemers aan te werven die de Ontvanger op eigen
initiatief benaderen.]{.mark}++

Wij wijzen Ontvanger erop dat indien Ontvanger in strijd handelt met één
of meer van haar verplichtingen uit hoofde van deze
geheimhoudingsverplichting, de aanbieder en/of de Onderneming daardoor
schade kan lijden in welk geval Ontvanger jegens aanbieder en/of de
Onderneming aansprakelijk is voor de schade die de aanbieder en/of de
Onderneming daardoor lijden.

In geval van geschillen tussen Ontvanger en de aanbieder en/of de
Onderneming naar aanleiding van de omgang met de verstrekte informatie
zal de rechtbank Amsterdam bevoegd zijn daarvan kennis te nemen.

Op deze geheimhoudingsverklaring is het Nederlands recht van
toepassing.\
Wij verzoeken Ontvanger vriendelijk één exemplaar van deze brief op elke
bladzijde te paraferen, voor akkoord te ondertekenen en in zijn geheel
aan ons te retourneren.

Met vriendelijke groet,\
Marktlink Fusies & Overnames B.V.

L.P.M. Keltjens

Voor akkoord,\_\_\_\_\_\_\_\_\_\_\*\*date-90134\*\*\_\_\_\_\_\_\_\_\_\_,
2024 te\_\_\_\_\_\_\_\_\_\_\*\*city-90134\*\*\_\_\_\_\_\_\_\_\_\_\
Strada Partners I, vertegenwoordigd door haar GP Marklaan Advisory BV\
\
ture-90134\*\*\
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\
N. De Poorter

Investment Manager
