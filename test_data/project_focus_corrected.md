**[GEHEIMHOUDINGSOVEREENKOMST]{.underline}**

OVEREENKOMST tussen NV SDM-Valorum Corporate Finance Group (of één van
haar dochterondernemingen), met maatschappelijke zetel te België, 2140
Borgerhout, Luitenant Lippenslaan 60 (verder "SDM-Valorum") en Bloom RX
Holding BV, met maatschappelijke zetel te Frankrijklei 106, 2000
Antwerpen, België en ondernemingsnummer 1009.445.445 (verder de
"ONTVANGER").

Deze OVEREENKOMST behelst de gegevens en de informatie van de
onderneming gekend bij SDM-Valorum met Project Focus (de "KLANT"),
waarvan SDM-Valorum bepaalde vertrouwelijke of eigen informatie heeft
verstrekt of zal verstrekken met betrekking tot de activiteiten van de
KLANT en zijn verbonden ondernemingen, waaronder maar niet beperkt tot:
(i) beroepsgeheimen, (ii)alle persoonlijke gegevens van de KLANT (iii)
financiële informatie, (iv) de identiteit van de KLANT, (v) het feit dat
de KLANT SDM-Valorum als zijn adviseur aanstelde, (vi) het feit dat de
KLANT mogelijke strategische alternatieven overweegt, (vii) het feit dat
informatie is verstrekt of discussies plaats vinden (collectief genoemd
"INFORMATIE"), die enkel zal dienen om een mogelijke zakelijke
transactie tussen ONTVANGER en KLANT te kunnen evalueren (genaamd een
TRANSACTIE).

SDM-Valorum heeft INFORMATIE verstrekt of zal deze verstrekken aan
ONTVANGER en zal hem toelaten de activiteiten van KLANT verder te
onderzoeken onder de volgende voorwaarden:

1.  De INFORMATIE verstrekt aan ONTVANGER, inbegrepen en zonder enige
    beperking het Informatiememorandum over KLANT, is voorbereid op
    basis van informatie verstrekt door KLANT en door andere,
    betrouwbaar geachte bronnen. Noch KLANT noch SDM-Valorum nemen enige
    verantwoordelijkheid of garantie, expliciet of impliciet, voor de
    nauwkeurigheid of volledigheid van de opgenomen informatie
    (uitgezonderd, met betrekking tot KLANT, alle schriftelijke
    garanties die bij een TRANSACTIE door KLANT zouden gegeven worden
    wanneer deze uitgevoerd wordt). Noch KLANT, noch SDM-Valorum zal op
    enige manier verantwoordelijk zijn voor geleden verliezen of schade
    als een gevolg van nalatigheid of claims buiten haar wil om of door
    overmacht.

2.  ONTVANGER verklaart zich akkoord alle INFORMATIE als vertrouwelijk
    te behandelen. Deze verplichting is niet van toepassing op: (a)
    informatie die werd gepubliceerd door derden of op een andere manier
    publiekelijk beschikbaar is geworden zonder handeling of nalatigheid
    van ONTVANGER, (b) informatie die door ONTVANGER werd verworven van
    een derde partij waarvan ONTVANGER kan vermoeden dat deze rechtmatig
    de informatie heeft verworven en mag vrijgegeven, (c) informatie met
    betrekking tot belastingtechnische implicaties of structuren van een
    TRANSACTIE welke dienen te worden vrijgegeven op basis van wet of
    andere regelgevingen, doch slechts voor zover deze wet of
    regelgevingen dit vereisen. ONTVANGER verklaart zich akkoord dat de
    INFORMATIE enkel zal dienen voor het in deze verklaring opgenomen
    doel en niet voor enig ander doel, noch voor vrijgave aan derde
    partijen, andere dan hierin opgenomen. Niettegenstaande het
    voorgaande zal ONTVANGER, in geval dat hij bij wet wordt verplicht
    de INFORMATIE vrij te geven, (i) SDM-Valorum en KLANT hiervan
    onmiddellijk en voorafgaand aan de vrijgave op de hoogte
    brengen; (ii) KLANT al de beschikbare informatie, redelijke
    assistentie en de nodige bevoegdheden geven om hem toe te laten
    maatregelen te treffen die KLANT, in alle discretie, geschikt of
    noodzakelijk acht om de INFORMATIE te beschermen van vrijgave;
    en (iii) zich beperken tot wat strikt noodzakelijk dient te worden
    vrijgegeven.

3.  ONTVANGER verklaart zich akkoord de INFORMATIE slechts te delen met
    een beperkt aantal directeuren, kaderleden, werknemers,++
    [aandeelhouders]{.mark}, ++evenals financiële instellingen,
    advocaten, adviseurs en agenten (de "VERTEGENWOORDIGERS") van
    ONTVANGER, en dit op een strikte "need-to-know" basis. ONTVANGER zal
    de INFORMATIE niet delen met werknemers die in contact staan met
    verbonden ondernemingen aan ONTVANGER, behalve na voorafgaandelijke
    schriftelijke toelating van SDM-Valorum of KLANT. ONTVANGER
    verzekert dat alle personen of entiteiten die toegang krijgen tot
    deze INFORMATIE (i) een kopie zullen ontvangen van deze verklaring
    en zullen worden geïnformeerd aangaande de aard van
    vertrouwelijkheid van de INFORMATIE en (ii) zich akkoord verklaren
    gebonden te zijn door deze OVEREENKOMST en hun onderzoek uit te
    voeren conform de bepaling erin opgenomen. Met betrekking tot
    financiële instellingen zal ONTVANGER aan SDM-Valorum een kopie
    overmaken van de brief waarbij ONTVANGER een kopie van deze
    OVEREENKOMST zal insluiten en waarin melding is gemaakt van de
    bepalingen van deze Paragraaf 3. Indien ONTVANGER hieraan verzuimt,
    zal hij verantwoordelijk kunnen worden geacht voor elke inbreuk op
    deze OVEREENKOMST door iedereen die van ONTVANGER toegang kreeg tot
    de INFORMATIE.

4.  ONTVANGER verklaart zich akkoord om uit deze informatie geen enkel
    voordeel van commerciële aard te behalen of pogen te behalen, noch
    rechtstreeks, noch onrechtstreeks contact zal worden genomen met de
    werknemers, de leveranciers, de cliënten, de mede-eigenaars, overige
    aandeelhouders of bestuurders van KLANT, zonder de uitdrukkelijke
    voorafgaande toestemming van KLANT of van SDM-Valorum.

5.  Bij het beëindigen van de onderhandelingen of op verzoek van
    SDM-Valorum of KLANT zal alle INFORMATIE, inbegrepen kopieën,
    geschreven nota's, foto's, memoranda en documenten op basis van de
    INFORMATIE die in verband staat met een mogelijke investering in
    KLANT, vernietigd worden of teruggezonden worden naar SDM-Valorum,
    tenzij anders toegelaten door SDM-Valorum. De vernietiging van de
    INFORMATIE zal worden verzekerd door ONTVANGER.++ [Evenwel zal
    ONTVANGER niet verplicht zijn om rapporten, nota's of ander
    materiaal dat INFORMATIE bevat (de SECUNDAIRE INFORMATIE), te
    overhandigen, op voorwaarde dat zulke SECUNDAIRE INFORMATIE
    vertrouwelijk wordt behandeld overeenkomstig de bepalingen van deze
    OVEREENKOMST. INFORMATIE en SECUNDAIRE INFORMATIE die zijn
    opgeslagen op elektronische dragers door middel van automatische
    archivering of data-beveiligingsprocedures dienen evenmin
    teruggegeven of vernietigd te worden]{.mark}.++

6.  Zonder schriftelijke toelating van KLANT zullen ONTVANGER en zijn
    VERTEGENWOORDIGERS over een periode van 2 jaren vanaf vandaag geen
    belangrijke werknemers afwerven van de KLANT of van zijn verbonden
    ondernemingen. Deze bepaling zal echter niet van toepassing zijn op
    de aanwerving van een werknemer dewelke: (i) ONTVANGER uit eigen
    initiatief contacteert, (ii) reeds onderhandelingen voerde met
    ONTVANGER voor de ondertekening van deze OVEREENKOMST; (iii)
    reageert op een gepubliceerde vacature van ONTVANGER welke niet
    specifiek gericht is op het afwerven van werknemers van KLANT;
    of (iv) door selectiekantoren, interimkantoren of gelijkaardige
    bedrijven aan ONTVANGER werd doorverwezen, voor zover deze kantoren
    geen specifieke OPDRACHT hebben ontvangen van ONTVANGER om
    kandidaten te zoeken bij KLANT.

7.  KLANT en zijn verbonden onderneming en SDM-Valorum haar verbonden
    ondernemingen zijn begunstigde derde partij bij deze OVEREENKOMST en
    beschikken over het recht de erin opgenomen bepaling te laten
    uitvoeren. ONTVANGER erkent dat onherstelbare schade wordt
    toegebracht door een inbreuk op deze overeenkomst. Het bedrag van de
    schadevergoeding is de waarde van de veroorzaakte schade, verhoogd
    met alle gerechtskosten\--, met een minimum van € 10.000 per bewezen
    inbreuk.\-- ONTVANGER verklaart zich akkoord dat KLANT beslag of
    eender welke andere vorm van bezwaring op middelen kan laten leggen,
    als aanvulling op alle andere wettelijke mogelijkheden, in geval van
    inbreuk of dreiging tot inbreuk door ONTVANGER.

8.  Deze OVEREENKOMST, haar rechtsgeldigheid, opbouw, effect en
    uitvoering wordt beheerst door het recht van het Koninkrijk België.
    Aanpassingen en amendementen op eender welke bepaling in deze
    OVEREENKOMST opgenomen zijn nietig, tenzij ze ondertekend zijn door
    de partij waartegen ze tegenstelbaar en afdwingbaar zijn.

9.  SDM-Valorum en KLANT behouden zich het recht voor om alle in deze
    OVEREENKOMST opgenomen respectievelijke rechten over te dragen aan
    de opvolger van hun onderneming, inbegrepen het recht om alle
    bepaling te laten afdwingen. ONTVANGER verklaart zich hierbij
    akkoord met een dergelijke plaatsvervanging.

10. Deze OVEREENKOMST zal beëindigen en van geen verdere kracht zijn na
    de tweede verjaardag van de datum van ondertekening, met
    uitzondering voor paragrafen 1 tot en met 4 en paragraaf 8 welke
    steeds toepasbaar blijven.

Indien u akkoord bent met de bepalingen en voorwaarden opgenomen in deze
tekst, gelieve deze OVEREENKOMST dan te ondertekenen en aan ons over te
maken. Alle ondertekenende partijen verklaren zich akkoord dat een
faxbericht van deze OVEREENKOMST als wettelijk en bindend zal worden
beschouwd.
